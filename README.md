Reflektivní deník učitele
=========================

Tento deníček ti pomůže reflektovat způsob, jakým učíš. Také v něm nalezneš informace o tom, čeho je užitečné si všímat, jaké otázky si klást a nad čím přemýšlet. Není to však učebnice dobrého učitele -- je to pouze průvodce na cestě, po které už jdeš.

Vhodným doplňkem k vlastní reflexi výuky jsou diskuze s ostatními učiteli o tom, jak učí. Pokud se chceš setkávat s dalšími cvičícími pravidelně a navíc se dozvědět více o tom, co funguje a co ne, zapiš si předmět [*DUCIT Praktikum vedení cvičení*](https://is.muni.cz/predmet/fi/DUCIT) na [Fakultě informatiky MU](https://fi.muni.cz).

## Deník na stažení

Vysázená verze je dostupná jako PDF na GitHubu (viz [záložka '*releases*'](https://github.com/mukrop/reflektivni-denik-ucitele/releases)). K dispozici je verze pro čtení a dvě verze pro tisk.
Deník je vysázen v systému LaTeX. Překlad do formátu PDF na linuxových systémech ulehčuje přiložený Makefile.

## Jak reflektivní deníček používat?

Nejlépe pravidelně.

Při přípravě i po každé své odvedené výuce si zapiš svoje myšlenky. Na třináct týdnů v semestru máš nachystaných třináct dvoustránek, a na každé pár nabídnutých otázek. Deníček je malý mimo jiné i proto, aby ti psaní nezabralo moc času.

Za stránkami pro jednotlivé týdny najdeš ještě rubriku učitelských schopností, seznam indikátorů, které je možné na hodině sledovat, připomenutí některých užitečných nástrojů k výuce a na závěr prostor na své vlastní poznámky.

Někde záměrně používáme anglické termíny (jako například *self-assessment*), protože vhodný český překlad buď neexistuje, nebo má konotace, které nechceme.

## Jaké jsou cíle používání deníku?

Chtěli bychom, aby ti práce s deníkem:
* Připomínala zamyslet se nad svou hodinou (reflexe).
* Dávala prostor pro snadné psaní si poznámek pro příště.
* Pomáhala uvědomit si, co všechno patří k tvojí roli učitele.
* Umožňovala sledovat svůj vlastní pokrok.

## Máš nápady na zlepšení?

Budeme rádi za jakékoliv nápady, zkušenosti či poznámky k deníku. Ozvi se prosím emailem Martinovi na [*mukrop@mail.muni.cz*](mailto:mukrop@mail.muni.cz).

## Autoři

Deník vytvořili Martin Ukrop, Ondráš Přibyla, Valdemar Švábenský a Martin Macák pro kurz [*DUCIT Praktikum vedení cvičení*](https://is.muni.cz/predmet/fi/DUCIT) na [Fakultě informatiky MU](https://fi.muni.cz).

## Licence

![Licence Creative Commons BY NC SA 4.0](https://i.creativecommons.org/l/by-nc-sa/4.0/88x31.png "Licence Creative Commons BY NC SA 4.0")

Toto dílo podléhá licenci [Creative Commons Uveďte původ-Neužívejte dílo komerčně-Zachovejte licenci 4.0 Mezinárodní licence](https://creativecommons.org/licenses/by-nc-sa/4.0/).
